---
title: Lednové novinky
publishDate: 'January 6 2025'
tags:
  - "2025"
  - oznameni
---

Vážení vlastníci,

dovolte abych Vám popřál vše dobré do nového roku 2025. Během víkendu mi byl doručen dopis jednoho z vlastníků, který jste pravděpodobně dostali také. Rád bych se k jeho textu krátce vyjádřil.

Stěžovatelka měla právo odvolat se vůči rozhodnutí shromáždění v létě 2022 v zákonné lhůtě tří měsíců. V této lhůtě bylo upřesněno to, že na bytě číslo 510/9 si nepřeje přidávat nový balkón. V průběhu následujících let (při pomalosti činnosti zastupitelstva a dlouhého trvání procesů pojících se s udělováním stavebních povolení), podala připomínky ve stavebním řízení, odvolání proti rozhodnutí stavebního úřadu, trestní oznámení a žalobu (obojí uzavřeno).

Její připomínky ke stavebnímu řízení čítaly celkem 13 bodů, z nichž jeden se týkal vlivu balkónů na osvětlení.

Nyní opět zmiňovaná připomínka k omezení soukromí a kvality bydlení přidáním balkónu, byla již stavebním úřadem vyhodnocena jako irelevantní a magistrát v tomto názoru neshledal pochybení.

Připomínka týkající se osvětlení, u které jako jediné magistrát shledal, že je nutné se s ní vypořádat, je nyní vyřešena doplněním světlotechnického posudku a zohledněním jeho zjištění v dílčí úpravě projektu. Z posudku vyplynula potřeba zúžit hloubku u jednoho ze dvou západních balkónů o 20 cm tak, aby nedošlo ke změnám ve světelných podmínkách v bytové jednotce pod ním. U ostatních balkónů nebyl prokázán jejich vliv na světelné podmínky.

Stěžovatelka má zájem o čerpání dotace na okna v její jednotce, ale svým konáním její čerpání, které je ohraničeno nejzazším termínem doložení dokončení stavby do 21. 8. 2026, ohrožuje. Konání vlastničky vážně ohrožuje úspěšné dokončení projektu a možnost čerpání peněz, které pro nás byly již uvolněny.

Bez uvedení jiných podstatných a nových argumentů lze považovat vznesený požadavek na odstranění tří balkónů z projektu za neopodstatněný a vyzývání dotčených vlastníků k dohodě na jejich odstranění působí spíše jako vydírání, kde rukojmími jsme všichni.

Během následujících dní stavební úřad vydá nové rozhodnutí. Vlastnička již avizovala, že se bude znovu odvolávat, a tedy můžeme očekávat, že se k věci bude muset znovu vyjadřovat magistrát a že tentokrát bude rozhodnutí potvrzeno bez vracení věci na stavební úřad a budeme tak moci pokračovat ve stavbě.
