---
title: Dubnové novinky
publishDate: 'April 22 2024'
tags:
  - "2024"
  - oznameni
---

Vážení vlastníci,

v [posledních novinkách](https://zelenecska.info/posts/novinky-2024-unor/) jsem Vás informoval mimo jiné o neformálním setkání 7. 3. a o shromáždění předběžně plánovaném na duben. Dovolte, abych tedy opět v několika bodech shrnul poslední dění:

- od **14. 1.** má náš spis paní Levická na magistrátu
- dne **7. 3.** proběhlo neformální setkání s vlastníky, ale bohužel bez účasti paní Sorokáčové a paní Hánové, které svou účast před konáním odvolaly
- od paní Levické jsme se **v březnu** dozvěděli, že spis již předala na právní oddělení k panu Plevkovi
- s panem Plevkou jsme se telefonicky spojili **2. 4.** Pan Plevka informoval, že z důvodu velkého množství dalších případů, přijde řešení naší věci na pořad dne pravděpodobně přibližně za měsíc

V době psaní předchozích novinek jsme věřili, že se do dubna buď posuneme v jednání s vlastničkami, které podaly odvolání, nebo budeme mít již rozhodnutí magistrátu v naší věci. Domníváme se, že dokud nebudeme mít od magistrátu rozhodnutí, nemá smysl shromáždění svolávat.

**Na nejbližším shromáždění bychom rádi projednali následující:**

- nový výhodnější úvěr a pokuta za nečerpání starého úvěru
- dopady Nové Zelené Úsporám a nového bankovního úvěru na naše finance a na příspěvky vlastníků
- další postup v projektu revitalizace
- výměna měřičů tepla v bytech a cenová nabídka od firmy INMES zajišťující odečty
- omezení na termostatických hlavicích ve společných prostorách
- překlad ventilů stoupaček do společných prostor mimo soukromé kóje (plánovaný společně s překládkou radiátorů)
- výměna všech stoupaček versus zatím pouze těch, jejichž stav je velmi špatný
- vyúčtování za rok 2023

Nyní připravujeme žádost o novou dotaci Nová Zelená Úsporám, která má výhodnější podmínky, než ta stávající (viz předchozí novinky).

Shromáždění bychom rádi svolali co nejdříve poté, co magistrát zpracuje náš případ, a to ať už bude závěr jakýkoliv. Budu Vás opět informovat. Věřím, že to bude již velmi brzy.

Máte-li k čemukoliv výše uvedenému jakékoliv přípomínky, nápady a návrhy, prosím pište nebo volejte.

**Nesouvisející provozní informace**

Těm z Vás, kteří jste měli za uplynulý rok přeplatek, byl tento již odeslán na Váš účet. Netýkalo se to ale těch, kteří si při přechodu našeho SVJ pod správu firmou JiViŠ svůj účet prostřednictvím JiViŠem odeslaného formuláře nezaregistrovali. Pokud se Vás toto týká, Váš přeplatek bude buď rozpočítán do záloh na další rok (snížení záloh), nebo můžete registraci ještě dořešit s paní Durdilovou (telefon: 725 459 762, e-mail: [lucie.durdilova@jivis.cz](mailto:lucie.durdilova@jivis.cz)) a přeplatek Vám bude odeslán. V případě jakýchkoliv otázek týkajících se účetnictví, se prosím také obracejte na firmu JiViŠ.

S pozdravem,
Pavel Moravec