---
title: Červnové novinky / informace k dotaci a shromáždění
publishDate: 'June 27 2024'
tags:
  - "2024"
  - oznameni
---

Vážení vlastníci,

**děkuji Vám za účast na shromáždění ve středu předminulý týden. Paní Kubásková ze společnosti JiViŠ pro nás nyní připravuje zápis**, který by měl být hotov do měsíce od konání shromáždění.

Pro ty z Vás, kteří jste na místě nebyli a dění Vás zajímá:

Prošli jsme si a hlasovali o všech bodech programu až na dva, které jsme se shodli odhlasovat formou per rollam:

1) **Vypovězení stávající úvěrové smlouvy** u ČSOB a **uzavření nové úvěrové smlouvy** s nižším celkovým čerpáním a nižší úrokovou sazbou,

2) **Nové rozpočítání nákladů revitalizace**, které bude zohledňovat vyšší celkovou dotaci NZÚ, výhodnější podmínky jejího čerpání (ne až po dokončení stavby), nižší úrokovou sazbu nového úvěru i jeho nižší celkovou výši.

**Díky souhře těchto faktorů budeme moci významně zkrátit jak dobu splácení tak i současně výši splátek. V následujících dnech o těchto dvou bodech připravíme hlasování per rollam.**

## Informace k Nové Zelené Úsporám

**Aktualizovaný dotační program Nová Zelená Úsporám ve srovnání s původním programem přináší i výrazně vyšší dotace na okna, a to 4 900,- Kč/m2. Kdo máte zájem této možnosti využít, potvrďte jej prosím mailem do 9. 7. 2024 na zelenecska.svj@gmail.com** a uveďte prosím, která okna, ve které bytové jednotce a ve kterém domu si přejete vyměnit. Od společnosti, která dodává okna i na řešené balkónové sestavy, je v příloze aktuální cenová nabídka na typ oken, kterých se to může týkat. Okna bude opět možné financovat ať už s využitím úvěru, nebo z vlastních zdrojů, přičemž náklady budou rozpočítány individuálně obdobným způsobem, jako jsme to řešili v případě balkónů minulý rok. Ti, kteří si vyměnili okna po 1. 1. 2021 mají možnost získat dotaci také. V případě jakýchkoliv otázek, nebo nejasností pište nebo volejte!

## Informace k postupu revitalizace

Na odvolání obou stěžovatelek proti rozhodnutí o vydání stavebního povolení minulý rok magistrát města Prahy v březnu tohoto roku reagoval vrácením řízení na stavební úřad s tím, že je třeba doplnit světlotechnickou studii, prokazující, že nové balkony nezhorší světelné podmínky v bytě paní Sorokáčové. **Studie provedená u jiného domu obdobného typu v naší lokalitě neprokázala zastínění balkony, což byl důvod, proč ji od nás SÚ v reakci na připomínky stěžovatelky minulý rok nepožadoval.** Výzvu ke zpracování od SÚ obdržíme pravděpodobně příští týden. Cena za tuto studii je cca 14 tis. Kč, zpracuje ji pro nás společnost DEK. Je to výdaj, který pravděpodobně uhradíme všichni, pokud se nedohodneme jinak.

Začátkem června také členové výboru obdrželi usnesení městského soudu. Vzhledem k tomu, že soud členy výboru nevyzýval k vyjádření, jsme se o řízení dozvěděli až díky informaci o jeho ukončení. **Paní Sorokáčová v březnu navrhla soudu paní Hánovou jako kolizního opatrovníka SVJ z důvodu, že "výbor dlouhodobě jedná v rozporu se zájmem členů svj a nehospodárně a rizikově hospodaří se svěřenými prostředky". Soud návrh zamítnul s tím, že navrhovatelka neuvedla žádný příklad rozporu zájmů členů výboru se zájmy dalších členů SVJ.**

**Je to už tedy téměř rok (září 2023), kdy bylo vydáno stavební povolení, vůči kterému se dotyčné odvolaly. Dlouho trvající běh odvolacího procesu však kromě nutnosti doplnit studii, členům SVJ nic nepřinesl.** Rok je dlouhá doba, pro mne osobně plná pravidelné konfrontace s různými obviněními ze strany obou stěžovatelek.

Komunikovat formou odvolání je jednoznačně neefektivní pro všechny členy SVJ. Každý z vás má právo přispět ke zlepšení stavu domu a vyjádřit se. **Preferujme prosím konstruktivní formu komunikace a respektujme, že se jedná o jeden bytový dům a jednáme podle většinové dohody.** Požadavky stěžovatelek na jejich balkóny byly do projektu zapracovány, někteří z vás již profitují ze zateplené střechy a stropu ve sklepích a není důvod, aby se i ostatní členové SVJ nedočkali benefitů plynoucích z revitalizace.